---
layout: page
title: Kampregels
section: Kampregels
permalink: /Verhuur_Kampregels
intro_paragraph: Hier staan de kampregels, privacyregels en het ontruimsing plan 

---

- [Kampeerreglement](#kampeerreglement)
- [Ontruimingsplan](#ontruimingsplan)

## Kampeerreglement

Het kampeerterrein ligt tegen het natuurgebied van ‘het Brabants
Landschap’ en ‘Stichting Scouting Labelterrein Buitenlust’ is eigenaar en
verantwoordelijk voor de coördinatie en het beheer met betrekking tot het
kamperen door leden van Scouting Nederland of aanverwante organisaties.

Het terrein is uitsluitend bestemd voor tentkampeerders van scouting.

De beheerder is als enige bevoegd op het kampreglement uitzonderingen te
maken. In situaties met betrekking tot kamperen, waarin dit reglement niet
in voorziet, beslist ten alle tijden de beheerder

Stichting Scouting Labelterrein ‘Buitenlust’ kan niet aansprakelijk worden
gesteld voor materiële en of persoonlijke schade welke tijdens de
huurperiode plaatsvindt. De groep dient hierin zelf te voorzien in de vorm
van eigen aansprakelijkheid – cq aanvullende verzekering.

Indien door onvoorziene omstandigheden, calamiteiten, overmacht van
buitenaf de verhuur moet worden afgebroken of niet door kan gaan, dan zal
en kan de huurder de verhuurder hiervoor niet financieel of persoonlijk
aansprakelijk stellen inzake de hieruit voortvloeiende kosten gemaakt door
huurder.
Stichting Scouting Labelterrein Buitenlust behoud zich het recht voor om
aanwijzingen, aanvullende voorwaarden en voorschiften aan de
huurovereenkomst te verbinden.

**Reservering:**  
De reservering is pas definitief, als de huurovereenkomst terug is bij de
beheerder, de waarborgsom is betaald en door de beheerder een bevestiging
is afgegeven.

**Kampeer kwalificatie:**  
Eén kaderlid per kampeergroep wordt verzocht in het bezit te zijn van de
juiste kampeer kwalificatie van Scouting Nederland.

**Aankomst en vertrek:**  
Bij aankomst dient men zich direct te melden bij de beheerder of de
daartoe aangewezen kampstaf deze verwijst u naar uw terrein. U dient bij
aankomst ook de calamiteitenlijst bij te hebben en af te geven aan de
beheerder. Deze is bedoeld voor calamiteiten en ontruiming van het terrein.
Na afloop van de kampeerperiode wordt de calamiteitenlijst in het kader van
privacy afspraken Scouting Nederland door de beheerder van scouting
labelterrein Buitenlust teruggegeven aan de verantwoordelijk leider van de
vertrekkende groep.

Bij vertrek is elke groep verplicht het kampeerterrein schoon en opgeruimd
achter te laten. Men kan pas vertrekken indien het kampeerterrein
gecontroleerd is door de beheerder of de daartoe aangewezen kampstaf en
in orde is bevonden.

Het geheel of eventueel restant van de waarborgsom (zie punt 13) wordt ±
twee weken na uw vertrek terug gestort dit wel na controle en of eventuele
verrekening

**Schade:**  
Schade toegebracht aan het terrein en/of gebouwen wordt op de
waarborgsom in mindering gebracht. De bedragen staan vermeldt op een
schadelijst in het kantoor van de beheerder.

Overschrijdt de schade de waarborgsom, dan dient het ontbrekende bedrag
te worden bijbetaaldt uiterlijk binnen 4 weken na constatering en na
mondelinge / schriftelijke melding schadeformulier, daarna worden de
wettelijke opslagrente en overige administratiekosten berekend.

**Kampeerterreinen:**  
Kamperen is alleen toegestaan op de daarvoor aangewezen plaatsen.
Voor groepen zijn de volgende terreinen beschikbaar [(zie terein):](/terrein)
    a. het Groene Veld  
    b. Douglas  
    c. Roovere  
    d. Moermont  
    e. Kostka  
    f. Pinsen  

Het plaatsen van tenten buiten deze terreinen is verboden.
Het terrein Roovere is alleen bestemd voor passanten.
Huisdieren zijn tijdens het kamperen niet toegestaan, met uitzondering van
hulphonden en in overleg met de beheerder .
Iedere vorm van graven op het terrein is verboden.
Open vuren en stookvuren zijn op de terreinen verboden (zie hiervoor ook
artikel 31) er is een kampvuurkuil aanwezig
Aggregaten zijn verboden.
Op het terrein dient van 23.00 uur tot 07.00 uur volledige rust in acht te
worden genomen.
Er mag geen hout uit het bos gekapt, gesprokkeld of gehaald worden zonder
toestemming van de Beheerder .
Het kappen en beschadigen van (levende) bomen en/of struiken is te
strengste verboden en wordt in rekening gebracht.
Het veroorzaken van geluidsoverlast moet worden vermeden bij omwonenden
en/of bij andere kampeerders op het terrein door een muziekinstallatie,
radio’s of iets dergelijks.
Voor de betreding van de kampeerterreinen dient men in verband met
schade aan de natuur van de vaste paden gebruik te maken. Het is niet
toegestaan dat men dwars door het bos loopt, dit is niet gewenst en is
nogmaals niet toegestaan.
Het is verboden met auto’s, motoren of bromfietsen door het bos of
kampeerterreinen te rijden.
Auto’s, vrachtauto’s, busjes en aanhangers kunnen op de weg uitgeladen
worden en dienen daarna naar de aangewezen vaste parkeerplaatsen
gebracht te worden.
Voor zware bagage zijn twee handkarren en één kruiwagen beschikbaar te
verkrijgen bij de beheerder .
De parkeerplaats mag in verband met de veiligheid niet voor kampactiviteiten
worden gebruikt.

**Kampvuurkuil**:  
Kampvuur kan uitsluitend alleen in de kampvuurkuil en altijd na overleg met
de beheerder plaatsvinden .
Alle overige vormen van (open) vuur zijn ten strengste verboden. Onder
(stook)vuren worden alle vormen van vuur verstaan.
Bij code 2 mag er niet gestookt worden, zie website
[www.natuurbrandrisico.nl](www.natuurbrandrisico.nl)
Het houden van een BBQ mag alleen met kant en klare houtskool en altijd na
overleg met de beheerder .
Tijdens het kamp- of stookvuur dienen blusmiddelen, waaronder een
Poederblusser/schuimblusser en een emmer water aanwezig te zijn.
Na gebruik dient de kampvuurkuil weer netjes opgeruimd en schoon
opgeleverd te worden, Het aangebrande hout dient bij de kampvuurplaats
bewaard te worden.
Uit het oogpunt van veiligheid bij het koken dient elke groep verplicht te
beschikken over een kleine schuimblusser. Eventueel kan deze bij de
beheerder worden gehuurd voor € 5,00 per week. Gebruik wordt in rekening
gebracht.

**Afval:**  
Glas, papier, plastic,blik, batterijen en ander chemisch afval dient op de
daarvoor bestemde plaats bij het milieu hok gescheiden ingeleverd te
worden.
Restafval kan alleen in een afgesloten vuilniszak worden aangeboden.
Indien geen container aanwezig moet in overleg met de beheerder het
gescheiden afval bij het milieu hok gedeponeerd worden.
In de maanden juli en augustus dient er altijd gebruik gemaakt te worden van
de container welke aan de weg staat bij het stafveldje.
Het is verboden tafels, stoelen, banken etc. op het terrein achter te laten of
te deponeren bij de aangewezen afvalplaatsen.

**Sanitair en koelkasten:**  
De centrale was-, douche- en toiletgelegenheid dient uitsluitend voor deze
doeleinden gebruikt te worden.
Per groep van ± 25 pers. wordt 1 toilet toegewezen. De verantwoordelijk
leider/leidster krijgt hiervan, op borgbasis, een sleutel.
Gedurende de kampeerperiode zijn de bezoekende groepen ten alle tijden
verantwoordelijk voor het ordelijk, net en schoonhouden van het sanitair
gebouw en de toegewezen toilet, en (kampeer)terrein.
Het gebruik van chemische toiletten is verboden.
Drinkwater voor de kampeerterreinen kan bij het sanitairgebouw gehaald
worden.
Indien men gebruik wil maken van de douches, kan men tegen betaling,
douchemunten € 0,60 per munt verkrijgen bij de beheerder .
Ten behoeve van het opladen van GSM`s zijn alle toiletten voorzien van
en kluisje met een stopcontact.
Per groep is een afsluitbare koelkast beschikbaar, de kosten bedragen €
5,00 per weekend en € 15,00 per week of een deel daarvan vast te stellen
met de beheerder.

**Omgeving:**  
De naburige terreinen van het GGZWNB (Geestelijk Gezondheidszorg Westelijk Noord Brabant) mogen na 21.00 uur niet betreden worden.
Binnen het landgoed Buitenlust en de gemeentebossen van Bergen op Zoom is navolging van de bestaande openstellingregels verplicht.

## Ontruimingsplan

[Hier kunt u het ontruimingsplan dowloaden](../assets/Ontruimingsplan&#32;Buitenlust.pdf)

Op het onderstaand kaartje kun je de vluchtroutes zien.

![het ontruimingplan](../assets/img/ontruimingsroute-2.jpg)
